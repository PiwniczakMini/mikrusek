---
title: O tym co w życiu ważne...
draft: true
date: 2025-09-09T15:46:00+02:00
description: pierwszy wpis
image: https://storage.googleapis.com/pod_public/1300/154400.jpg
tags:
  - żale problemy odczucia
categories:
  - blog
---
Kiedy mężczyzna próbuje się zakochać, zawsze staje przed problemem zrozumienia kobiety. I jest to o tyle trudne, że śmiem twierdzić, że żaden z nas nie potrafi do końca ich zrozumieć. I nie twierdzę, że to źle, bo jednak nadaje to życiu takiego smaczku, którego przeważająca część z nas pragnie. 

Ostatnimi czasy zaczęły się pojawiać w mediach artykuły jakoby Polak, a więc mężczyzna, jest fleją, nieudacznikiem i w ogóle nie potrafi zrozumieć potrzeb kobiet. Artykuły te są bardzo krzywdzące, gdyż ukazują nas w bardzo niekorzystnym świetle, wrzucając każdego polskiego faceta do jednego worka. W opozycji już Włosi, Hiszpanie i Francuzi są przedstawieni jako tacy których Półki pożądają. Pojawił się w tych artykułach też wątek usprawiedliwienia zdrady na wakacjach i jest to o tyle bolesne, że zdrada nigdy nie powinna być usprawiedliwiona. I nie jest to tylko moja opinia - myślę, że nikt nie chciał by się w takiej sytuacji znaleźć.

 I owszem, zdaje sobie sprawę z tego, że faceci też piszą takie teksty - incele zwłaszcza. Ale sednem sprawy nie jest oburzanie się na takie artykuły. Celowo są bulwersujące, tak aby polaryzować społeczeństwo i siać niezgodę (w myśl starej zasady "dziel i rządź"). 

Dobrze... Mamy za sobą wprowadzenie i mały rys, dlaczego ten artykuł w ogóle powstał. Przejdźmy, więc do meritum. Wielu facetów na zewnątrz zgrywa twardych, nieustępliwych i wyzutych z emocji. Dzieje się tak, gdyż taki jest już utarty wizerunek faceta. Są oczywiście wyjątki od tej reguły, ale im dalej będziemy się w to zagłębiać, tym bardziej dojdziemy do wniosku, że jesteśmy do siebie podobni. Często pod skorupą stereotypowego mężczyzny siedzi chłopak, który tak naprawdę nie pragnie bawić się w zdobywcę kobiecych serc - pragnie tylko tej jednej jedynej. Potrzebuje ciepła, wsparcia i zrozumienia. I oczywiście każdy z nas jest inny - niektórzy szukają przygód lub faktycznie są troglodytami, którzy nie szanują kobiet. I tu pojawia się kolejna kwestia - szacunek. Moim zdaniem każda kobieta jako potencjalna matka, powinna być nim darzona . Niestety ten szacunek często postrzegany jest jako wyłączny przywilej, bez względu na to jak taka niewiasta się prowadzi. Wyjątkowo krzywdzące jest przeświadczenie, że każdy facet  pragnie tylko seksu. A w byciu razem jednak jest coś więcej niż tylko fizyczność. Jest też wspieranie się w trudnych chwilach, troska o drugą osobę, potrzeba zwykłej czułości czy wspólne rozwiązywanie problemów. Bycie ze sobą na codzień uczy nas tego jaka ta druga osoba jest, jakie są jej priorytety w życiu, potrzeby, problemy. Często też pozwala po dłuższym czasie zdjąć "maskę" i pokazać jaki/jaka naprawdę jestem. Czas więc najlepiej pokazuje jaka ta druga osoba jest. 

Mężczyzna często nie szuka idealnej kobiety - często szuka takiej, z którą przede wszystkim czuję się dobrze - kochany, wysłuchany i potrzebny. Czasem zdarza się, że mężczyzna stara się spędzać z nią każdą dostępną chwilę. Zachowuje się jak taka przylepa, co jednym może się podobać, inne kobiety może drażnić. Dlatego tak ważne jest dobre poznanie się. Nawet nie chodzi o to by być jak dwie krople wody, ale znać swoje i partnera słabości i po prostu je rozumieć i akceptować. W związku ważne jest doskonalenie się jako człowiek, a nie zmienianie się o 180°. Jeśli próbujesz być kimś totalnie innym niż byłeś na codzień, jest wysoka szansa, że to po prostu prędzej czy później wyjdzie na jaw.
